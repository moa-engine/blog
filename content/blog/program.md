---
title: "برنامه جدید برای نسخه پایدار و نحوه مشارکت در آن"
date: "2024-05-30"
description: "نسخه پایدار و نحوه مشارکت در آن"
tags: ["MOA"]
---

آخرین نسخه منتشر شده موآ در زمان حاضر نسخه ۰.۴ با اسم رمز قلع است. برنامه قبلی که در نوشته‌های قبل درباره آن حرف زدیم شامل مواردی مانند ترکیب دسته‌های فرعی با اصلی، طراحی قالب جدید و... بود که اکنون دچار تغییراتی شده است. دلیل آن کمبود زمان، ناسازگاری تغییرات با کد کنونی و... بود که درباره آن با هم حرف می‌زنیم.

## برنامه کنونی:

### افزایش کارایی mpm و تبدیل آن به ترمینال درون برنامه‌ای
‏mpm تلاش اولیه‌ای برای نوشتن یک پلاگین منیجر تحت ترمینال برای موآ است. mpm وابسته به گیت است و می‌تواند افزونه، موتور و قالب‌های موآ را از طریق یک رابط ترمینالی مدیریت کند. اولین مشکل نحوه اتصال mpm به برنامه اصلی است که بدون نیاز به اجرای دستی قابل استفاده باشد. ایده اولیه این است که mpm گسترش یابد و دستورات فراتر از مدیریت افزونه و قالب‌ها بروند و هر دستور به عنوان یک ماژول قابل نوشتن باشد. در این صورت زمانی که موآ در حال اجراست با استفاده از یک کلید میانبر خاص فارغ از مکان اجرا، ترمینال به دو بخش تقسیم شده و در بخش دوم یک ترمینال درون برنامه‌ای برای مدیریت موآ برای مدیر اجرا شود.

### حل مشکل دقت تشخیص زبان (فاین تیون مدل فست‌تکست)
موآ برای تشخیص زبان از مدل از پیش آموزش دیده فست‌تکست استفاده می‌کند که دقت بالایی در تشخیص زبان و اندازه کوچکی دارد. مشکل کنونی اشتباه گرفتن بعضی ورودی‌های فارسی با زبان عربی است. به طور مثال، جستجوهایی مانند تهران، یزد یا از این قبیل موضوعات زبان عربی تشخیص داده می‌شوند. برای بهبود این مشکل، بازه دقت بالاتر برده شده تا اگر مدل اطمینان کاملی از درستی خروجی خود نداشت، موآ به جای استفاده از زبان تشخیص داده شده از زبان مرورگر کاربر استفاده کند که این به خودی خود مشکلات دیگری را به وجود می‌آورد. مثلا ممکن است مرورگر شما روی زبان انگلیسی تنظیم شده باشد و تهران را جستجو کنید، در این صورت زبان بر روی انگلیسی قرار خواهد گرفت و نتایج شما خیلی مناسب نخواهد بود. راهکار بهتر، فاین تیون کردن مدل روی داده‌های جدید فارسی برای افزایش دقت است.

### مشکل یکی در میون بودن خروجی تعداد نتایج
در بخش بالای سایدبار، بخشی تحت عنوان تعداد نتایج وجود دارد که برخی اوقات بدون دلیل هیچ خروجی ندارد. (ممکن است مربوط به موتور‌ها باشد.)

### قابل خاموش و روشن کردن آمارگیر (برای مدیر)

### نوشتن داکیومنت شامل:
- نحوه نصب و مدیریت موآ
- تنظیمات موآ
- موتور نویسی
- مدیریت افزونه‌ها، قالب‌ها و موتور‌ها

## نحوه مشارکت
برای خارج شدن سریع‌تر موآ از حالت آزمایشی دو راهکار کلی وجود دارد که به شما را می‌طلبد:

### مشارکت در توسعه
به غیر از برنامه کلی حل اشکالات، لیستی از موتورهای جدید برای نوشتن وجود دارد که باید تا نسخه پایدار آماده شود:
- آرشیو ایران صدا
- اوپن لایبرری
- تقویم گوگل
- موتور آب و هوا (open-meteo.com)
- اسپاتیفای
- جستجوی کتاب (search.worldcat.org)
- آب و هوای ساده (https://github.com/robertoduessmann/weather-api)
- موتور جستجوی کلمه‌یاب (https://www.datamuse.com/api/)
- جستجوی آهنگ (https://cyberboysumanjay.github.io/JioSaavnAPI/)

برای نوشتن چنین موتورهایی نیاز به دانش برنامه‌نویسی پایتون (حتی تازه‌کار) است. اگر نیاز به راهنمایی در این باره دارید به من در تلگرام @moa_engine یا در ماستودون @jf@ieji.de پیام دهید.

### استفاده، آزمایش و گزارش اشکال
راهکار پیشنهادی دیگر این است که از موآ استفاده کنید و بخش‌های مختلفش را بررسی کنید و مشکلاتی که با آن روبه‌رو شدید را از طریق راه‌های زیر برای ما ارسال کنید. این یک راه مشارکت بسیار مفید است! بهتر از آن این است که اگر یک کاربر فنی هستید موآ را از نظر استفاده روزانه بررسی کنید یا بازخورد آن را از شخص دیگری بگیرید و برای ما ارسال کنید:

- استفاده از این لینک (بدون نیاز به حساب کاربری، موقت تا ۶۰ روز): [لینک](https://pad.riseup.net/p/Moa)
- ارسال به تلگرام برای من: @moa_engine
- ارسال در ماستودون: @moa_engine@mastodon.world
